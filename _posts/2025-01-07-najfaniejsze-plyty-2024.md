---
layout: post
title:  "Przegląd muzyczny roku 2024"
date:   2025-01-06 22:00:00 +0100
categories: muzyka
---

Powoli pozbawiam się złudzeń, że będę jeszcze kiedyś słuchał tyle samo muzyki, co gdy działałem w Radiu LUZ. Powoli też oswajam się z myślą, że bycie na bieżąco z nowościami po prostu mnie nie jara i wolę czasem przejrzeć jakieś starocie w interesującym mnie klimacie. To, na jakie koncerty się wybieram, też rzutuje na selekcję muzyki w rotacji. A potem dochodzi jeszcze kwestia winyli, która raczej ciągnie w przeszłość - choć braki nowości w kolekcji powolutku nadrabiam.

Mimo wszystko, ciągle udaje mi się sukcesywnie sprawdzać jakieś nowe płyty i odławiać pewne perełki. Mam czasem ochotę się nimi podzielić, ale w sumie nie bardzo wiem jak i gdzie. Jeszcze jest, co prawda, z kim, jednak na ogół nurt który mnie jara w danej chwili to coś, co nie jara w tej samej chwili nikogo z otoczenia.

Może właśnie dlatego, a może po prostu z czystej próżności, piszę ten wpis. Chcę w nim zestawić płyty, które mnie wciągnęły w 2024. Zarówno stare, jak i nowe - zgodnie z tym, jak przebiegał mi ten rok muzycznie. To nie będzie w żadnym sensie zestawienie. Bardziej felieton z muzyczną podróżą, parunastoma opisanymi płytami i krótkim podsumowaniem (z listą płyt) na końcu.

## Coś tam, coś tam, Berlin

Styczeń był dość specyficzny. W tle jeszcze przelatywały jakieś płyty z ubiegłorocznej selekcji, ale też nastawialiśmy się powoli z Basią na koncert Soulwax w Berlinie. To sprawiło, że do rotacji trafiły płyty tej grupy. Nie te starsze, rockowe, tylko te z ich późniejszych lat - elektroniczne. Topowe - "Nite Versions" i "From Deewee". Znam to od lat, na tym etapie to już klasyki. A jednak, udało się je odkryć na nowo.

> Soulwax - From Deewee
> Soulwax - Nite Versions

Jeszcze wtedy, w pociągu do Berlina (a może tuż po powrocie?) przebrnąłem przez książkę Susan Rogers i Ogiego Ogasa, zatytułowaną "This Is What It Sounds Like". Autorzy robią tam wywód - mniej lub bardziej wyważony - o różnych wymiarach muzyki, które się albo lubi, albo nie, zależnie od preferencji. Robią to na przykładach. Jednym z nich jest Creedence Clearwater Revival. Starusieńki blues z domieszką psychodeli, jeszcze z roku 1969. Myślę że opis, wedle którego płyta ta ma muzycznie odwzorowywać marzenia senne, jest jak najbardziej trafiony.

Ostatnia rzecz "wywieziona" z Berlina to już, z duchem miejsca, DAF. Zespół znany jako Deutsche Amerikanische Freundschaft. Dwóch gości, którzy na przełomie lat 70 i 80 próbowali z syntezatora wykrzesać wszystko co się da, bez zabawy w "tonowanie" i "post-produkcję". Z inspiracji, m.in. nazistowskie przemówienia (stąd charakterystyczny styl śpiewania-dukania). Wywiozłem ich z Berlina, bo w jakimś niewielkim sklepie z płytami kupiłem "Alles Ist Gut" na winylu (znałem to wcześniej). A niedługo potem, algorytm YouTube'a podsunął mi numer "Kebab Träume" z płyty "Fur Immer" i to przypieczętowało ich los. Do tego stopnia, że ten drugi album znalazł się w mojej absolutnej topce odsłuchów (i nie tylko) za cały rok 2024.

## Garść premier

Na przestrzeni lutego, marca i kwietnia pojawił się jakiś zaskakujący wysyp nowych płyt, które warto było sprawdzić chociażby z szacunku do artystów. Bolis Pupul, Justice, Gesaffelstein, Coals, IDLES. W zasadzie, w żadnym wypadku się nie zawiodłem. "Letter To Yu" Bolisa stał się w sposób niekwestionowany najbardziej odjechanym albumem minionego roku - i chyba zasługuje na osobny wpis.

Justice dostarczyli we współpracy z garścią innych artystów płytę "Hyperdrama", która moim zdaniem jest ich drugą najlepszym albumem - po tym debiutanckim. Gesaffelstein na "GAMMA" pokazał, że potrafi tworzyć synthpopowe hity - i że potrafi tworzyć płyty koncepcyjne, w tym wypadku w klimacie cyberpunk. Coals na "Sanatorium" odlecieli w kierunku rozmytego indie popu, a i tak odnoszę wrażenie że utwór "Primabalerina" bryluje na polskiej scenie alternatywnej. No a IDLES? "TANGK" na początku w ogóle nie przypadł mi do gustu... a potem ni z tego, ni z owego, stał się dla mnie płytą ze strefy komfortu, do puszczania jak akurat mam ochotę na coś, co lubię.

## Multi-kulti od majówki aż po jesień

Okres około-wakacyjny rządził się swoimi prawami. Dla przykładu, podczas jazdy nad morze w okresie majówki, jako tło w samochodzie "chwyciły" mongolskie śpiewy gardłowe zespołu (mongolskiego zresztą) Khusugtun z płyty "Jangar". Naruszający cienkie granice "dobrego gustu" nowy album "Butu" afrykańskiego projektu KOKOKO! też przez jakiś czas trzymał się w muzycznej rotacji i wygenerował topowe hity tego roku. Natomiast obejrzenie filmu "Anatomia Upadku", z puszczaną tam adaptacją kawałka "PIMP" 50 Centa, wyryło mi w mózgu osobne bruzdy, w których niesamowicie rezonował album "55" niemieckiej grupy która była autorem tej adaptacji - Bacao Rhythm & Steel Band.

Próbowałem też podejść wtedy bardziej pod amerykański mainstream. Nowa płyta Charli XCX co prawda mnie nie porwała, ale za to już taki Jack White - którego wokalu na ogół nie lubię - o dziwo zapadł mi w pamięć ze swoim krążkiem "no name". Ale to i tak nic w porównaniu do "I LAY DOWN MY LIFE FOR YOU" - nowej płyty rapera JPEGMAFIA. Dla mnie to jeden z niekwestionowanych hitów roku. To nadal ten drący japę raper, ale tym razem z bitami pokroju Death Grips, mocnymi riffami i nawiązaniami do klasyków muzyki w tytułach kawałków. Nawet wydana później hitowa "CHROMAKOPIA" (znana też z pewnych przyczyn jako "CHROMAKOPARKA") Tylera nie weszła na ten poziom rotacji, co JPEGMAFIA. Przynajmniej jeżeli chodzi o rap.

Gdzieś pod koniec wakacji, tegoroczna płyta "Tidal Memory Exo" producenta Iglooghost również wylądowała u mnie w dość częstej rotacji. Może to przez moje wcześniejsze zajawki powiązane z Aphex Twinem (w tym roku słuchałem też np. Bogdana Raczynskiego), a może skrzywienie w kierunku techno? Swoją drogą, deadmau5 i producenci z Turbo recordings mieli niezły rok w tym drugim.

No tak, zapomniałbym. The Ink Spots. Ten zespół, którego kawałek "I Don't Want to Set the World on Fire" znalazł się na soundtracku serialu "Fallout". Sam nie wiem, jak to się stało, że składankę "Anthology" przesłuchałem kilkukrotnie, mimo że kawałki na niej w większości zlewały się w jedną całość.

## Kalorama

> artyści z Kaloramy

## Faza na Fontaines DC

- tidal

## Alternatywa rockowa

- fugazi
- chat pile
- linkin park
- broken bells
- beck
- xiu xiu

## Nadrabianie zaległości i Justice

- Jamie XX
